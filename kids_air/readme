Σε αυτό το φάκελο θα βρείτε ένα εκπαιδευτικό λογισμικό, με θέμα την "Ανακύκλωση Άδειων Συσκευασιών" και συγκεκριμένα την επιλογή του σωστού κάδου ανακύκλωσης, ανάλογα με το υλικό κατασκευής της κάθε συσκευασίας. 
Το λογισμικό είναι ένα από τα παράγωγα του έργου "KIDS' A.I.R. - Artificial Intelligence Technology", το οποίο αποτέλεσε το αντικείμενο της διπλωματικής εργασίας της δημιουργού, Κερασοβίτη Πηνελόπης, στο πλαίσιο του ΔΠΜΣ "Ψηφιακός Μετασχηματισμός και Εκπαιδευτική Πράξη". 
Ο σχεδιασμός του έργου ανήκει στην εν λόγω εκπαιδευτικό, ενώ εκπονήθηκε και ως eTwinning έργο με Έλληνες εταίρους, λαμβάνοντας ετικέτα ποιότητας. 
Παράλληλα, υποβλήθηκε στον 4ο Πανελλήνιο Διαγωνισμό Ανοιχτών Τεχνολογιών στην Εκπαίδευση (φορέας διοργάνωσης: ΕΕΛ/ΛΑΚ) και βραβεύτηκε για την καινοτομία και την άριστη υλοποίησή του.

Ο συγκεκριμένος OER ανήκει στην κατηγορία "Εκπαιδευτικό Λογισμικό". 
Πρόκειται για μία εφαρμογή, η οποία - μέσω της ενσωμάτωσης ενός μοντέλου μηχανικής μάθησης (ML) - αναγνωρίζει το υλικό κατασκευής άδειων συσκευασιών και στη συνέχεια υποδεικνύει στο χρήστη σε ποιο κάδο ανακύκλωσης πρέπει να τις απορρίψει.

Πιο συγκεκριμένα:
α. Χάρτινες συσκευασίες --> Κίτρινος κάδος
β. Πλαστικές συσκευασίες --> Μπλε κάδος
γ. Γυάλινες συσκευασσίες --> Πράσινος κάδος
δ. Αλουμινένιες ή λευκοσιδηρές συσκευασίες --> Κόκκινος κάδος
ε. Άγνωστες συσκευασίες --> Γκρι κάδος

Τα ML μοντέλα δημιουργήθηκαν μέσω του πρόσθετου "Google's Teachable Machine", ενώ η βασική εφαρμογή δημιουργήθηκε με τη γλώσσα οπτικού προγραμματισμού "Scratch". 
